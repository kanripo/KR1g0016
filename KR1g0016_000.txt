# -*- mode: mandoku-view -*-
#+TITLE: 簡端錄
#+DATE: 2018-03-30 14:14:42.477919
#+PROPERTY: ID KR1g0016
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1g0016_WYG_000-1a>¶
欽定四庫全書　　　　經部七¶
　簡端録　　　　　　　五經縂義類¶
提要¶
¶
　　　　(臣)等謹案簡端録十二卷明邵寳撰寳字國¶
　　　　賢别號二泉無錫人成化甲辰進士官至户¶
　　　　部左侍郎諡文莊事蹟具明史儒林傳是編¶
　　　　皆其讀書有得即題識簡端積久漸多其門¶
　　　　人天台王宗元鈔合成帙因以簡端為名凡¶
　　　　易三卷書二卷詩一卷春秋三卷禮記一卷¶
<pb:KR1g0016_WYG_000-1b>¶
　　　　大學中庸合一卷論語孟子合一卷前有寳¶
　　　　自序又有雍正壬子華希閎重刋序稱格物¶
　　　　一義頓悟者方欲掃除一切先生則曰格物¶
　　　　猶言窮理也理即物之所以為物也不曰窮¶
　　　　理而曰格物者要之於其實也云云葢時方¶
　　　　趨向良知以為聖人之秘鑰儒者日就元虚¶
　　　　寳所學獨篤實不支故其言如此全書大旨¶
<pb:KR1g0016_WYG_000-2a>¶
　　　　不外於斯馬鄭孔賈之學至明殆絶其中平¶
　　　　心談理不為放言髙論者即為有禆於經義¶
　　　　寳所記雖皆寥寥數言而大㫖不悖於聖賢¶
　　　　其醇正固足取矣乾隆四十三年三月恭校¶
　　　　上¶
　　　　　　　總纂官(臣)紀昀(臣)陸錫熊(臣)孫士毅¶
　　　　　　　總　校　官　(臣)　陸　費　墀¶
<pb:KR1g0016_WYG_000-2b>¶
<pb:KR1g0016_WYG_000-3a>¶
簡端録原序¶
寳病餘閒居無以自適時取舊所讀書披而誦之吾母¶
太淑人每以過勞為戒故不敢强力求解當意所㑹輒¶
書於簡之端簡之端先是屢書矣今或存之或去之或¶
損益之新故胥錯盖有不可勝書者則録諸别簡日尋¶
月繹皆扵是乎繼寳夙有志扵學雖艾矣尚欲就正有¶
道焉執是以往將不可乎顧䟽淺自媿不敢别立名義¶
乃惟曰簡端録云凡若干卷正徳乙亥三月朢古華山¶
人邵寳書於容春精舎之泉齋¶
<pb:KR1g0016_WYG_000-3b>¶
東林推髙景逸顧涇陽兩先生而開其先者實邵二泉¶
先生也先生扵四子五經非徒言之實能行之所著簡¶
端録皆其深造有得卓然見道之言即如格物一義頓¶
悟者方欲掃除一切先生則曰格物猶言窮理也理即¶
物之所以為物者也不曰窮理而曰格物者要之扵其¶
實也即此一言而先生之學可知諸所辯論孰非剖析¶
精微窮極事理足以發眀聖人之道正天下後世之學¶
<pb:KR1g0016_WYG_000-4a>¶
術者哉髙顧兩先生繼起而東林講席為斯道之光¶
然則先生是集其道脉之所寄也夫雍正壬子季春同¶
里後學華希閎謹序¶
<pb:KR1g0016_WYG_000-4b>¶
<pb:KR1g0016_WYG_000-5a>¶
術者哉髙顧兩先生繼起而東林講席為斯道之光¶
然則先生是集其道脉之所寄也夫雍正壬子季春同¶
里後學華希閎謹序¶
<pb:KR1g0016_WYG_000-5b>¶
<pb:KR1g0016_WYG_000-6a>¶
